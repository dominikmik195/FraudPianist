# Fraud Pianist
*Projekt za kolegij Računarski praktikum 3.*

Potrebno je implementirati aplikaciju inspiriranu video igrom *Guitar Hero*. Osnovni cilj igre je što točnije *odsvirati* određenu melodiju na *klaviru*. Svakoj klavirskoj tipki odgovara određena tipka na tipkovnici, pritiskom koje se onda proizvodi odgovarajući ton. Na dnu zaslona se prikazuju klavirske tipke jedne proširene oktave (raspon od 12 bijelih i 9 crnih tipki; g# - e2). *Note* su predstavljene pravokutnim pločicama koje okomito padaju od vrha ekrana prema pripadajućim klavirskim tipkama. Pločice su pritom okrenute vertikalno. Kako bi odsvirao notu i time napravio da pripadna pločica nestane, igrač treba pritisnuti odgovarajuću tipku na tipkovnici. To treba učiniti prije nego što pločica padne prenisko, tj. prije nego cijelom duljinom prijeđe tzv. kontrolnu liniju. Kontrolna linija je horizontalna linija koja se nalazi malo iznad gornjeg ruba klavijature te označava idealno vrijeme za odsvirati notu. U svakom trenutku potrebno je odsvirati notu čija pločica se nalazi najniže na zaslonu. Za vrijeme igre, ispravno odsvirana nota nagrađuje se ovisno o udaljenosti pripadne pločice od kontrolne linije. Ako je pločica u tom trenutku sijekla kontrolnu liniju, to se smatra idealno odsviranom notom za što igrač zaradi 10 bodova. Ako se pločica nalazila u gornjoj polovici zaslona, to se smatra prerano odsviranom notom, te za to igrač zaradi 2 boda. U slučaju da je pločica bila u donjem dijelu zaslona, ali nije dodirivala kontrolnu liniju, igrač zaradi 5 bodova. Također, ako igrač postigne niz od 10 idealno odsviranih nota, vrijednost svake sljedeće note u nizu se povećava na 20 bodova. Analogno se dalje može povećavati vrijednost note do maksimalno 50 bodova. Prekidom niza, vrijednosti nota se vrate na početne. Krivo odsvirana nota ili neodsvirana nota čija pločica je već pala nose -2 boda. 
Svaka pjesma predstavlja jednu razinu igrice.
Na kraju pjesme, prikazuje se broj postignutih bodova. Ako taj broj prelazi određenu granicu, igrač može prijeći na sljedeću pjesmu, koja treba biti brža i/ili složenija od prethodne. Igra će se sastojati od najmanje 5 razina/pjesama.
Drugi način rada aplikacije je predviđen za vježbanje te nema unaprijed zadanih melodija. U igri su zadane komande za svaku klavirsku tipku i to su, redom od najnižeg do najvišeg tona u rasponu, 'a', 's', 'd', 'f', 'g', 'h', 'j', 'k', 'l', 'č', 'ć', 'ž' za bijele tipke te 'q', 'w', 'r', 't', 'u', 'i', 'o', 'š', 'đ' za crne tipke. Ove komande igrač mora moći po volji izmijeniti.